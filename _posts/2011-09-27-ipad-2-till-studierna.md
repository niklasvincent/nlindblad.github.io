---
layout: post
title: 'iPad 2 till studierna'
language: swedish
tags:
  - app
  - ipad
  - pdf
---

<p>För några veckor sedan köpte jag en iPad 2 för att slippa skriva ut föreläsningsmaterial och laborationsmanualer. Just den här perioden läser jag kurser där föreläsarna publicerar allt material på respektive kurshemsida i PDF-format. Dessutom har det vid flera tillfällen hänt att laborationsmanualer har blivit reviderade dagen innan laborationstillfället, vilket är väldigt irriterande om man har skrivit ut 30 sidor dagen innan.</p>

<p>Lösningen just nu, som jag är väldigt nöjd med, heter <a href="http://itunes.apple.com/app/pdf-expert-fill-forms-annotate/id393316844?mt=8">PDF Expert</a>. Förutom att organisera PDF-dokument i olika mappar och annotera (se bilden nedan) kan man överföra dokument direkt från andra datorer via MobileMe, Dropbox, Google Docs eller SSH/FTP. Dessutom kan PDF-dokument från webbplatser i Safari direkt importeras.</p>

<img src="http://a4.mzstatic.com/us/r1000/117/Purple/57/ea/20/mzl.fjkaxejf.480x480-75.jpg" alt="PDF Expert" />

<p>Tyvärr känns det som att det kommer dröja länge innan läsplattor ersätter den fysiska boken. Jag övervägde att testa Kindle för kursböckerna, men insåg snabbt att de flesta förlag som ger ut kurslitteratur för tekniska studier på universitetsnivå oftast trycker upp små upplagor och att digital distribution inte är ett alternativ i dagsläget.</p>

<p>I USA har det hänt en del och <a href="http://www.coursesmart.com/">CourseSmart</a> erbjuder digital kurslitteratur och har bland annat jätteförlaget Pearson med sig. Dessutom gör de de väldigt kagixa påståendet:</p>

<blockquote>Our catalog includes over 90% of the core textbooks in use today in North American Higher Education as eTextbooks, as well as the largest online catalog of eResources and digital course materials available for instant access.</blockquote>

<p>Dessvärre har de inte många titlar inom teknik. Boken <i>Electronic Communication Techniques</i> (ISBN 9780131228856) som jag använder i kursen Radio är utgiven av Pearson Education. Det borde rimligtvis innebära att den hade kunnat finnas digitalt på CourseSmart eftersom Pearson är en av partnerförlagen.</p>

<p>CourseSmart har även tagit fram en <a href="http://itunes.apple.com/us/app/etextbooks-for-the-ipad/id364903557?mt=8">egen iPad-app</a> för att läsa e-böcker från dem:</p>

<img src="http://a1.mzstatic.com/us/r1000/097/Purple/6a/8c/57/mzl.fkrtrbvx.480x480-75.jpg" alt="eTextbooks for the iPad" />

<p>En av de mindre positiva kommentarerna appen har fått i App Store är:</p>

<blockquote>Im almost considering getting a refund on the books I just rented because of the difficulty of reading them on the iPad. As a college student it's very easy to spend hours reading text books for college. I can't read something that is so blurred my eyes can't focus on the words. Please bring up the resolution of the books so it's on par with at least the quality of the rest of the app. The versions on the computer are much better so expect it shouldn't be to difficult. Thank you.</blockquote>

<p>Vilket jag tror säger mer om hur iPad är som läsplatta och inte speciellt mycket om hur CourseSmart har utformat sin applikation.</p>

<p>Själv kommer jag att fortsätta med fysisk kurslitteratur ett tag framöver, men jag följer med spänning lanseringen av nya läsplattor och distributionsplattformar.</p>

<p></p>

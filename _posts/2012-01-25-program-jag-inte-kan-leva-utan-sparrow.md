---
layout: post
title: 'Program jag inte kan leva utan: Sparrow'
tags:
  - cloudapp
  - dropbox
  - e-post
  - facebook-connect
  - mail
  - mejl
  - sparrow

---

Jag har varit småkär i e-postklienten <a href="http://sparrowmailapp.com/" target="_blank">Sparrow</a> sedan jag testade gratisversionen förra året. En snygg, avskalad klient som jag föredrar framför Mac OS X inbyggda Mail.app. En smådetalj som jag uppskattar väldigt mycket är att <a href="http://sparrowmailapp.com/" target="_blank">Sparrow</a> med hjälp utav Facebook Connect kan visa profilbild för varje avsändare. Att få ett ansikte på ett e-postmeddelande underlättar sållandet i inkorgen.



Nytt i senaste versionen är att bilagor kan skickas som både traditionella bilagor eller länkar till en fil på Dropbox eller CloudApp. Trots GMails generösa 25 MB per bilaga är det inte alltid tillräckligt; speciellt om man sysslar med ljudklipp eller filmmaterial.



Äkta Mac-nördar uppskattar säkert <a href="http://vimeo.com/32852176" target="_blank">Sparrows nya reklamfilm</a>. Riktigt snyggt genomfört. Jag gillar användningen av Time Machine. Supernördigt och snyggt.


